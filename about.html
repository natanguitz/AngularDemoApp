<div class="mybox">

  <div class="row">
    <div class="col-md-6">
      <figure class="about_image">
        <img src="https://upload.wikimedia.org/wikipedia/commons/thumb/0/0b/Quentin_Tarantino_by_Gage_Skidmore.jpg/800px-Quentin_Tarantino_by_Gage_Skidmore.jpg" alt="">
      </figure>
    </div>
    <div class="col-md-6">
      Quentin Jerome Tarantino, född 27 mars 1963 i Knoxville, Tennessee, är en amerikansk filmregissör, manusförfattare, filmproducent och skådespelare, mest känd för att ha regisserat filmer som Pulp Fiction, Kill Bill och Django Unchained.
    Tarantinos filmer är kända för att vara intensiva med långa olinjära dialoger/monologer, grovt och blodigt våld blandat med svart humor, överraskande vändningar och tidshopp i handlingen. Tarantino låter sällan en kompositör komponera musiken till filmerna utan använder istället redan utgivna låtar eller filmmusik från äldre filmer, ofta komponerat av Ennio Morricone. Undantaget har varit i Kill Bill och The Hateful Eight, där den senare filmens musik komponerades just av Morricone.
    Tarantino är öppet fotfetischist, något som han ofta låter skina igenom i sina filmer.[1] De fiktiva varumärkena Big Kahuna Burger och Red Apple cigaretter brukar också synas i hans filmer.

    </div>
  </div>
</div>
